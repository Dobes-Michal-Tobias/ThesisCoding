## Kategorizace

* **(1) Vágnost a nejistota**
    * **A. Kvantifikátory a neurčitá pojmenování** (zhruba, téměř, víceméně, desítky, několik,…)
        * Nepřesné údaje o počtu, velikosti nebo frekvenci, kde by bylo možné uvést přesný údaj.
        * Odkazy na nekonkrétní, nepojmenované zdroje či aktéry, které brání ověření.
        * *Špatně:* "Na protest dorazilo zhruba sto lidí." *Opraveno:* "Na protest dorazilo 105 lidí."
        * *Špatně:* "Některé zdroje tvrdí, že dojde k rezignaci." *Opraveno:* "Mluvčí strany XY naznačil možnost rezignace."
        * „V tomto balíčku jsou #stovky miliard dolarů…“
    * **B. Modální výrazy** (možná, snad, patrně, zřejmě, údajně, jakoby…)
        * Slova vyjadřující nejistotu, spekulaci nebo nepodložený odhad.
        * *Špatně:* "Patrně se dopustil finančního podvodu." *Opraveno:* "Byl obviněn z finančního podvodu."
        * „…Kde bydlelo před okupací #zhruba 300 tisíc lidí.“
    * **C. Nevhodně použitá lexikální jednotka, zobecňující lexikum** (díky vs kvůli, pravice-levice, právní stát…)
        * Slova, která se používají ve špatném významu nebo slova mnohoznačná.
        * „…extremisté z #pravicových skupin na internetu [se] domlouvali…“ (pojmenování obecná a zobecňující)
        * „obviněný napadl policisty nejprve slovně a pak #verbálně“
        * „Euro se propadá #díky problémům v eurozóně“

* **(2) Hodnocení a expresivní jednotky**
    * **A. Hodnotící jednotky** (skandální, příšerný, geniální, neuvěřitelně, absurdní, příhodně…)
        * Slova, která fakt jen nepopisují, ale aktivně jej hodnotí (pozitivně/negativně).
        * *Špatně:* "Premiér vystoupil s absurdním návrhem zákona." *Opraveno:* "Premiér vystoupil s kontroverzním návrhem zákona."
        * „Evropské instituce skutečně tu situaci #bedlivě a sledují.“
        * „…opravdu šlo o tu chodbu, která byla u východu z té hlavní dvorany, ve které došlo k #tlačenici…“ (hodnotící expresivum)
    * **B. Expresiva** (prasata, lhář, gauner, banda, fašoun, frajer, tragédie, katastrofa, fiasko, šokující, apokalyptický)
        * Adherentní, hodnotící, kontextová, inherentní expresiva, vulgarismy, silné politické/historické nálepky a analogie.
        * *Špatně:* "... poslanci se chovali jako prasata." *Opraveno:* "... poslanci porušili jednací řád křikem."
        * *Špatně:* "Volební fiasko pro vládní koalici." *Opraveno:* "Volební neúspěch vládní koalice."
        * „…Mluví v podstatě #byrokratickou řečí.“ (inherentní expresivum)
        * „Vzpomeňme na rok 2018, kdy se tady ve Windsoru odehrála #pohádková svatba prince Harryho s vévodkyní Megan.“ (adherentní expresivum)

* **(3) Narušení žánrové či stylové struktury**
    * **A. Neadekvátní styl** (fakt, hustý, borci, pecka, mňam…)
        * Hovorové, nespisovné nebo publicistické výrazy.
        * Územní (moravismy, čechismy), časový (neologismy, archaismy, historismy), stylový příznak, odborný styl, knižní lexikum, neznámé zkratky a termíny, zástupná pojmenování (metafory…).
        * „A že nemusíme mluvit pouze v poetických termínech, #patetických termínech.“ (knižní příznak)
        * „…ačkoliv Rusko můžeme jen těžko považovat za #supervelmoc.“ (publicismus)
        * „…a na jeho #tiskovku [se] teď stále čeká.“ (novinářský slang)
        * „Spletitější a stále nedořešená je otázka #pendlerů…“ (hovorové lexikum)
        * „Už v neděli večer se #hlava státu omlouvala spoluobčanům za to, jaký dojem po sobě korupční aféra zanechala.“ (zástupné pojmenování)
